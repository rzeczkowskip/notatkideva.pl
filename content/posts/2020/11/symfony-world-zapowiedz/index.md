---
title: 'SymfonyWorld 2020: zapowiedź'
date: 2020-11-13
tags: [php, symfony, symfony world 2020, symfonycon]
categories: [konferencje, php]
draft: false
summary: >-
    1 grudnia 2020 rozpocznie się konferencja SymfonyWorld 2020 - czyli SymfonyCon online. Pierwsze 2 dni należą do
    workshopów. Kolejne 2 dni to 28 prelekcji podzielonych na 3 ścieżki.
image: sworld-2020.jpg
---

1 grudnia 2020 rozpocznie się konferencja SymfonyWorld 2020 – czyli SymfonyCon online. Pierwsze 2 dni należą do
workshopów. Kolejne 2 dni to 28 prelekcji podzielonych na 3 ścieżki.

W tym roku, w związku z „turbowirusem” i przełożeniem SymfonyCon na kolejny rok, całe wydarzenie odbędzie się online.
Każdy uczestnik otrzyma dostęp do prelekcji na żywo oraz do ich nagrań po zakończeniu konferencji. Gdyby tego było mało,
wszystkie wystąpienia odbędą się dwukrotnie tego samego dnia. Jeżeli nie masz możliwości dołączyć rano, możesz to zrobić
wieczorem.

# Czego się spodziewać na Symfony World 2020?

Może zacznę od keynotes. Na początek **Fabien Potencier** zaprezentuje nowe narzędzie, które – po Flex i Symfony CLI – ma
usprawnić tworzenie aplikacji. Tym razem będziemy walczyć z JavaScript i Webhookami. Pierwszy dzień zamknie kolejny
członek zespołu Symfony, **Ryan Weaver**, który opowie o zmianach w komponencie Security. Jest to jeden z najbardziej
złożonych komponentów, a wprowadzone niedawno zmiany mają ułatwić zarządzanie, obsługę i zrozumienie kodu.

Drugi dzień otworzy **Mark Nottingham**, który poruszy temat etyki w zawodzie. Konferencja zakończy się wystąpieniem
człowieka, dzięki któremu język jest tu, gdzie jest – **Nikita Popov**. Poruszy temat, który jest ostatnio w modzie – „co
nowego w PHP 8.0”.

Konferencja oczywiście nie składa się tylko z keynotes. Zaplanowano m.in.:

* prezentację nowych narzędzi opisanych przez Fabiena podczas otwarcia konferencji, 
* opis, analizę i wykorzystanie komponentów Symfony: DependencyInjection, HttpClient, Console,
* rozmowy o bezpieczeństwie, czyli password hashing,
* obchodzenie się z wrażliwymi danymi czy implementacja social login,
* mikroserwisy (temat wałkowany na każdej konferencji od kilku lat 😂), 
* wstęp do DDD.

# Podsumowanie 

Chętnie pojechałbym na SymfonyCon, zamiast kolejny dzień siedzieć przed
ekranem ze słuchawkami na uszach. Odbiór jest zupełnie inny i piwo smakuje o niebo lepiej. Z drugiej strony, moje
wspomnienia z SymfonyLive to głównie temperatura w pokoju 30+ po 21:00 🙂

![][symfony-live-2019-room-temperature]

To by było na tyle. Nie sądzę, żebym napisał o SymfonyWorld 2020 w trakcie konferencji. Zaplanowałem jednak podsumowanie
i omówienie najciekawszych prelekcji, które pojawi się kilka dni po zakończeniu imprezy.

Po więcej szczegółów musisz zajrzeć na oficjalną stronę [SymfonyWorld][symfony-world-2020-website].

[symfony-live-2019-room-temperature]: ./slive-2019-temperature.jpg
[symfony-world-2020-website]: https://live.symfony.com/2020-world/
